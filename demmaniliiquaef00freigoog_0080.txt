—71-.

riorem quam Aratea esse, si aliunde (p. 43) certiores temporis
numeri nobis suppeditantur? Ultra pacem, quam ab Ouidio Ger·
manico Manilio aequis deinceps laudibus ita praedicatam ostendi·
mus, ut carmen, de quo quaestionem instituimus, aestatem ab·
hinc anni U. e. 770 superare non possit, nihil prorsus ex his
poetis eruimus. Ad coniecturas vero progressi Manilium et
Germanicum probabamus eodem fere tempore in facienda astro· .
logica poemata incubuisse, hunc autem cum illo primos tantum
sui operis versus sive argumentum consiliumque communicasse,
hacque de re in orbem quasi volvebamur, eum Manilium Astre-
nomica perorantem Arateorum memorem propterea dicebamus,
quod eum prooemiantem buius carminis gnarum fuisse crede-
bamus. Quid inde redundat ad reru nobis propositum? Quam·
diu debilia debilibus ita fulcire, ut uuo adempto omnia ue eor-
ruant periculum sit, in animo est? — Haec ac similia quisquis
iam mc interrogaturus est, ei mea sponte confiteor modo me
significasse cogitationes eas, quae cum animum meum subiissent,
inde nova de Manilio et, quantum equidem scio, inaudita suspi-
cio coorta est. Quae ipsa si conquisitis protinus a me argu·
mentis extrinsecus ita firmari potuerit, ut ad veritatem emergat,
cum meliore luce omnia adspargentur tum de singulorum Astro-
nomicon librorum annis non frustra quaeretur. Etenim quas
res ad eam corroborandam aptissima esse censeo, ex iisdem·
si tibi placebunt, primum facile cognosces, qui anni libros II
et IV tulerint, deiude appositis iis, quae supra monstravi, tem·
poris indiciis ratione et via ceterorum quoque librorum aetatis
fines efficies, ut satis plane eluceant.

Prius igitur quam de iis, quae hoc capite continentur,
iudicium fiat, videamus de recentissima illa suspicione ac de
eius probabilitate.

 

